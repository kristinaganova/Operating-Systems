# Задача 2024-SE-02: 

## Описание

Компресирането е начин да представим дадени данни, използвайки по-малко място от оригиналните
данни. Разглеждаме минимален алгоритъм за компресиране, който премахва повтарящите се байтове.
Напишете програма, която по подаден компресиран файл, възстановява оригиналния файл. Програмата приема два аргумента - име на компресиран файл и име на резултатен файл, в който да бъдат
записани оригиналните данни.
Компресираният файл започва с хедър, който има следния вид:
- magic: 4 байта, представящи 32-битово число без знак, което винаги има стойността 0x21494D46
и обозначава, че файлът следва това описание;
- packet_count: 4 байта, представящи 32-битово число без знак – брой на пакетите в компресирания файл;
- original_size: 8 байта, представящи 64-битово число без знак – размер на оригиналния файл,
в байтове;
След хедъра има поредица от пакети, които описват какви данни трябва да има в резултатния файл.
Пакетите имат променлива дължина и винаги започват с един байт, който определя вида и размера
53
им. Този първи байт на пакет в двоична бройна система има вида: tsss ssss, където старшият бит
t определя вида на пакета (0 или 1), а останалите 7 бита образуват 8-битово число без знак от вида
0sss ssss, което ще наречем N.
Съществуват два вида пакети:
- Пакетите от вид 0 наричаме обикновени пакети. Такъв пакет записва следващите N+1 байта от
компресирания файл в резултатния файл.
- Пакетите от вид 1 наричаме повтарящи се пакети. Такъв пакет записва следващия байт от компресирания файл N+1 пъти в резултатния файл.
Примери (всички числа са дадени в шестнайсетична бройна система):
- Пакетът 02 12 34 56 записва 12 34 56 в резултатния файл (този пакет е от вид 0 и за него N=2);
- Пакетът 84 78 записва 78 78 78 78 78 (вид 1, N=4);
- Трите пакета 00 13 82 37 01 73 33 записват 13 37 37 37 73 33
Програмата трябва да изчете пакетите от компресирания файл последователно и да запише тяхното
съдържание в резултатния файл, за да получи оригиналните данни.
---
